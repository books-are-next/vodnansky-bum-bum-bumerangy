---
title: ''
hiddenTitle: true
contentType: drama
---

<section>

Pojď pojď pojď  
Pojď na horu Říp  
Za mlékem za strdím  
To se zas nachodím  
Pojď pojď pojď  
Pojď na horu Říp  
A zasaď řípu tam  
Budeš blíž pohádkám

</section>

<section>

Pojď pojď pojď  
Pojď na horu Říp  
Už vylez na kopec  
kam nás doved' praotec  
Čech… Čech… Čech  
Už pojď a všeho nech  
Dnes na Řípu je sraz  
přijde i děda Mráz

</section>

<section>

Pojď pojď pojď  
Pojď na horu Říp  
za strdím za mlékem  
za naším člověkem  
Každý z nás  
a jeden za všechny  
a za Zemana Klaus  
Pak přijde… Mickey Mouse

</section>


<section>

> **Domov důchodců v Telči**: „V igelitovém sáčku si s sebou přineste oblečení do rakve.“ (žadatelům o pobyt) **Nezapomeňte na svetr a teplé prádlo. Společenský oblek není podmínkou.**

> **Zástupce** **McD****onalds**: „Z mrtvých nemáme strach.“ (Komentoval to, že jejich nový bufet stojí na hrobech vojáků padlých v bitvě u Slavkova.) **Zombiové zatím nechodějí…**

> **Fidelis Schlée**: „Můj pes Karel, dcera Kateřina, žena Hana a Večerník Praha nejsou na prodej.“ (1994) **Odvážná výzva neviditelné ruce trhu.**

> **LUCIE BÍLÁ**: „V minulém režimu musely zpěvačky dělat jen la, la, la, ale ta doba už je pryč.“ **Teď už nemohou dělat ani to „lala“. Musí tvrdě podnikat. Chudinky!**

> **LUCIE BÍLÁ**: „**Václav Klaus** se neumí vyjadřovat řečí a slovy, kterým by rozuměla i moje maminka.“ **Babička by si možná ještě vzpomněla.**

</section>

<section>

Halí hola od fondu k fondu  
od fabriky k fabrice jdem  
A s kupony ruku v ruce  
prapory restituce  
po celé zemi rozvinem

</section>

<section>

Inzerát pro politické turisty:

</section>

<section>

Výhodně prodám zachovalý transparent  
s dosud čitelným nápisem  
„Pacienti psychiatrické léčebny plně  
podporují závěry sjezdu strany!“  
Název vaší strany si laskavě doplňte  
Zn.: „dle okamžité potřeby“

</section>

<section>

> **LIBUŠE BENEŠOVÁ**: „Budou po změně stylu platit invektivy, jako jste řekl o mně, že jsem Kabrhelka?“ (dotaz k Pavlu Dostálovi) **Kdyby řekl alespoň „Železná lady ódéesky“.**

> **VÁCLAV KLAUS**: „Vyhlašovat akci Čisté ruce by se nemělo až po volbách, ale hned. Pak s akcí Čisté ruce přijdou Lidové milice.“ **Ale pane Klausi… kde by se vzaly? Většina z nich už dávno spokojeně podniká.**

> **VÁCLAV KLAUS**: „Podívejte se mi do očí, že jsem tuto větu (že neexistují čisté a špinavé peníze – _poznámka redakce_) neřekl, řekl jsem jenom, že je strašně špatné je odlišit.“ **Zvláště když je tma a někdo na Vás zezadu míří pistolí…**

</section>

<section>

> **EDUARD KREMLIČKA**: „Určitě to nesouvisí s krematoriem ani s moskevským Kremlem.“ (jméno volebního vozidla Kremláček) **… pak už zbývá jedině kremrole.**

> **PETR ŠTĚPÁNEK**: „O reportáži jsme diskutovali, ale nakonec jsme zaujali stanovisko, že žádné stanovisko nezaujmeme.“ (o reportáži Josefa Klímy o životě Romů v Kanadě na TV Nova) **Místo nás zaujala stanovisko Kanada… Znovu zavedla víza.**

> **LUCIE BÍLÁ**: „Pokud Zeman vstoupí do ODS a podpoří Klause, slibuji, že mi vůbec nebude vadit, jak vypadá.“ **I kdyby to byl sám Quasimodo…**

> **MILOŠ ZEMAN**: „Když odmítnu fouknutí do balónku, musím dostat pokutu, a nejenom pokutu.“ **Ještě pár navrch.**

</section>

<section>

Chtěl jsem volit Koalu  
Už ji ženou vod válu  
Chtěl jsem volit Koalici  
Už mi drbe na palici

</section>

<section>

> **JIŘÍ VLACH**: „Naše sociální síť je taková, že je velmi snadné se v ní pohoupat.“ **Jen občas, kdo je už moc hubený, propadne okem.**

> **STANISLAV GROSS**: „Chápu, že předseda Zeman leží mnohým lidem v žaludku.“ **Ještě horší by bylo, kdyby jim pronikl do střev.**

> **MIROSLAV SLÁDEK**: „Není to první odsouzení člověka, který položil kytici k pomníku sv. Václava.“ **Až tam někdo položí pumu, nikoho to nevzruší.**

</section>

<section>

> **ROBERT KOLÁŘ**: „Macek je jako sopka, která svou aktivitou zasypává sama sebe.“ **Macek dialektickým vývojem neguje sám sebe a přechází v Nemacka.**

> **KÁJA SAUDEK**: „Moje Besinka je podobná tomu psu, co kouká do trouby gramofonu His Master’s Voice. Je to taková pouliční směs, kříženec s jezevčíkem. Ale většina našich politiků jí nesahá ani po kolena.“ **Ještě aby nám naši politikové sahali na jezevčíky!!!**

> **MILOŠ ZEMAN**: „Lidé se mylně domnívají, že z vlády odcházejí jen neúspěšní ministři.“ **Vždyť v hokeji si chodí na střídačku odpočinout i ti nejlepší hráči… aneb „Ja sa vratim…“ (Vládo Mečiar)**

> **RICHARD FALBR**: „Já bych ani neočekával od pana Klause tolik smyslu pro humor. Jen když si představím, kolik by v takové vládě sedělo místopředsedů a kolik zástupců již neexistují­cích stran.“ (o duhové koalici) **Kdo ví, třeba by přišli i Hitler s Gottwaldem…**

> **MILOŠ ZEMAN**: „Jen obvyklé filozofické a biologické procesy mohou být záminkou k často diskutované reformě kabinetu.“ **V některých zemích používají jako záminku i neobvyklé atentáty, ale to naštěstí není náš případ.**

</section>

<section>

> **MILOŠ ZEMAN**: „Já jsem něco jako stachanovec, já strašně dřu.“ **Srovnání bude asi výstižné, i když není známo, zda stachanovci pili becherovku a kolik cigaret denně k té dřině vyhulili.**

> **VLADIMÍR ŠPIDLA**: „Volební vítězství je sekerou, kterou odetneme Volákovy žebračenky, sekerou, kterou odetneme školné poslan­ce Matějů, sekerou, kterou odetneme placení zdravotní péče.“ **Zkrátka až vyhrajeme, budeme zase nějaký ten čas žít „na sekeru“.**

Samozvanci ztroskotanci  
zmítají se v divém tanci  
Lid má tvrdou českou leb  
a s tou půjde do voleb

</section>

<section>

> **MILOŠ ZEMAN**: „Novinář je člověk, který oddělí zrno od plev a pak otiskne plevy.“ **Miloš, když byl malý, určitě rád četl Malého Bobše od J. V. Plevy.**

> **VÁCLAV KLAUS**: „Bezelstně citoval obdivně Lenina, místo aby už probůh doporučil, abychom nikdy už toho Lenina nepřipomínali. Takový hřích už nejde prominout.“ (k projevu s. Grebeníčka) **Zdá se, že Václav Klaus** **má „Klaustrofobii“ na Lenina. Proto mu ho laskavě nepřipomínejte, soudruzi! Když už musíte jmenovat, tak říkejte třeba Uljanov.**

> **DANIEL KROUPA**: „Už kdysi někdo napsal: ‚Svým klínem plným nepokoje odvádí nás od třídního boje.‘“ **Která soudružka to asi byla? Určitě nejmíň národní umělkyně. Na její počest nazvala StB později jednu svoji akci krycím názvem „KLÍN“.**

</section>

<section>

> **VÁCLAV KLAUS**: „Měli bychom schválit další jednací jazyky v parlamentu.“ (Reakce na Miloše Zemana, který uváděl latinské citáty.) **Náš cíl – parlament vzdělanců!**

> **VÁCLAV KLAUS**: „Marně přemýšlím, jak promluvit na Vás. Jakým jazykem.“ (Odpověď Zemanovi při stejné příležitosti.) **Asi zapomněl, že oba měli kdysi povinnou ruštinu.**

> **MILOŠ ZEMAN**: „Když jste si za komunismu chtěl koupit cibuli, musel jste si koupit i mrkev. A to je US.“ **Aneb pohádka o tom, jak cibule a mrkev uzavřely předvolební koalici.**

> **PETR PITHART**: „Každý, kdo mluví o něčem, co nezná, mlží nebo chce něco zakrýt.“ **Možná už Adam to v ráji zpackal, když začal moc kecat o sexu.**

> **VÁCLAV KLAUS**: „Prosím, nepřeříkávat se. Evropa se nerozšiřuje na východ, pouze EU.“ **To je ostatně taky jediná světová strana, která jí ještě k rozšiřování zbyla…**

</section>

<section>

Kampak jdete kam paní  
za volební kampaní  
Volte voli volte krávy  
Ale né ty šílené  
Jen ty krávy co jsou zdrávy  
Jiným řekněte své NE!

</section>

<section>

> **VÁCLAV KLAUS**: „Je to legrační a úsměvné, že ani nemá smysl o tom mluvit.“ (diskuse o kladném vlivu vlády na růst ekonomiky) **Zkrátka „keep smiling“… a zlý pryč!**

> **IVAN DAVID**: „Já jsem si spletl tlačítko.“ (Sdělil poté, co hlasoval proti zrušení 14. platu poslanců.) **V odpalovacím bunkru mezikontinentálních raket s nukleárními hlavicemi by mu to jen tak neprošlo.**

> **JAN FENCL**: „Na StB jsem chodil, ale podepsal jsem pouze prohlášení o tom, na co se mně ptali.“ **Což takhle příště zkusit bobříka mlčení?**

> **JAROSLAV TVRDÍK**: „S trochou nadsázky lze říci, že jsou naše vojenská letadla pro piloty nebezpečnější než pro nepřítele.“ **Letectvo poněkud masochistické…**

> **STANISLAV GROSS**: „Podmínku EU beru s tím, že na oplátku budeme moci Rakušanům a Němcům zakázat práci u nás.“ **Ministrův pokus o totální „anti-nasazení“ neslovanských sousedů.**

</section>

<section>

V hospůdce při malém pivu  
rozděluje sféry vlivu  
Koryta a korýtka  
pro dědu i pro dítka  
Sestavuje koalici  
po meči a po přeslici

</section>

<section>

Každý správný kandidát  
musí umět nakydat  
hnůj na svého kolegu  
Než ho dají ku ledu

</section>

<section>

> **PAVEL DOSTÁL**: „Naše politická scéna má jediný problém – Václava Klause.“ **„Každý jen tu svou má za jedinou!“**

> **EDUARD KREMLIČKA**: „Strašidlo DŽJ obchází některými poslaneckými kluby.“ **A žere chráněné brouky…**

> **VÁCLAV KLAUS**: „Při přípravě na Sedmičku jsem přežil krušnou chvíli, kdy jsem trpěl fyzicky i psychicky při čtení programu ČSSD. Mám strach, že jejich ekonomický program je pro dolních 10 milionů, zatímco my ho děláme pro horních 10 milionů.“ **Jinými slovy řečeno „pro každého něco“. No a tak vznikne, milé děti, opoziční smlouva.**

</section>

<section>

> **IVAN LANGER**: „Šlo o slovní zvratky osoby, která by měla být zbavena svéprávnosti nebo postavena před soud a v případě chlapského boje dostat ne jednu, ale dvě rány do zubů a do podbřišku.“ **Langer se ve svém výroku duchapřítomně zastavil na hranici, od níž směrem dolů již pokračuje jenom nenapravitelný sprosťák.**

> **MILOŠ ZEMAN**: „Na MV byla parta postpubertálních kovbojů.“ (Míní Fendrycha a Rumla.) **… kteří byli po volbách konečně vytlačeni nestárnoucími komsomolci z Moravy.**

> **MILOŠ ZEMAN**: „Až zjistím, kdo si Bamberskou aféru objednal, dám mu pěstí do zubů. Pan prezident pojmenoval zatím temné síly.“ **I taková temná síla může mít zuby.**

> **MIROSLAV MACEK**: „Nabízí se chlapské řešení, dát Zemanovi do zubů.“ (Reakce na to, když Zeman navrhl otevřít kauzu Knižního velkoobchodu.) **Vida… I tak si šikovný stomatolog zajišťuje klientelu v nejvyšších politických kruzích.**

</section>

<section>

Předvolební heslo pro stranu  
(která zaplatí nejvíc):

</section>

<section>

„Nerozkonzumujte si kapitalismus!“

</section>

<section>

> **VÁCLAV KLAUS**: „Soutěž o královnu krásy není o součástech jejího těla.“ (Na dotaz, co je nejdůležitější při volební kampani – program, osobnosti, peníze…) **Jinak by si ji ctitelé rozebrali na součástky.**

> **MIROSLAV MACEK**: „Daně bych zrušil. Nechal bych jen daně ze spotřeby. Daně ze mzdy a z nemovitostí jsou nemravnost.“ **Jsou to takové pornodaně.**

> **OTAKAR MOTEJL**: „Osobně jsem se vyděsil při představě, že bych i já měl hrát jednu ze čtyř panen, které si drak objednal.“ (o výměně ministrů) **Pro draka nekuřáka by byl pan doktor poněkud hořké sousto.**

> **JIŘÍ VLACH**: „Kdykoliv si v české politice žena řekla o zvolení, byla zvolena. Hlas jí daly nejen ženy, ale i muži, protože se jim líbila víc než mužský kandidát.“ **Kněžna Libuše jim to prokoukla a kandidovala místo sebe Přemysla Oráče.**

</section>

<section>

> **VÁCLAV KLAUS**: „Šel bych na demonstraci proti nadměrné spotřebě elektrické energie, ne proti její výrobě.“ **Jen aby ho tam náhodou nezmlátili elektrickým pendrekem.**

> **VÁCLAV KLAUS**: „Ježíšmarjá, ježíšmarjá, ježíšmarjá… o 20 % nižší reálná mzda státních úředníků, to je číselný nesmysl mimo rámec mé schopnosti diskutovat!“ **A ještě bere boží jméno nadarmo. Co tomu řekne kardinál Vlk?**

> **RUDOLF BATTĚK**: „V totalitním systému to byla nepravá levice.“ **Byla to zkrátka taková protetická náhrada.**

</section>

<section>

> **JAN RUML**: „Každá vláda je kritizována za všech okolností za všechno.“ **Vláda je zkrátka skupina fackovacích panáků.**

> **VÁCLAV KLAUS**: „Nepodceňujme obyčejného diváka. Není o nic hloupější než my tři.“ (výrok z televizní Arény) **A což konkurs na průměrného diváka?**

> **STANISLAV GROSS**: „Obávám se, že když bude ODS u moci do roku 2000, přijdeme my k úplně snědenému krámu.“ **A nedojde ani na inventuru.**

> **JANA MARCOVÁ**: „Pan Zeman se rád srovnává s Blairem. Nedovedu si představit, že by pan Blair srovnával pana Majora s Hitlerem.“ **Chudák Stalin, ten jim za srovnání nestojí…**

> **STANISLAV GROSS**: „Blair označil Majora za hloupějšího, než je vítěz Velké liverpoolské, tedy kůň.“ **Než mít IQ Blairova koně, to by možná Major bral toho Zemanova Hitlera.**

> **JANA MARCOVÁ**: „Jste schopný demagog. Kůň je velmi krásné zvíře, ale Hitler…“ **To už je trochu překombinované. Leda: „Jste demagog tak schopný jako Hitler a zároveň tak krásný jako kůň, vy jeden ošklivý…“**

</section>

<section>

> **RUDOLF SCHUSTER**: „Nemám se od čeho distancovat. Já jsem hrdý i na to, co jsem dělal za minulého režimu, protože moje práce byla vždy prací pro lidi.“ **I komunisti byli lidi, i když „zvláštního ražení“.**

> **VÁCLAV HAVEL**: „Mně prostě lezou slimáci po těle, kdykoliv čtu nebo slyším slovo Česko. Nemohu si pomoci.“ **Někomu stačí jedno slovo, jiný za to musí platit v masážním salonu.**

> **STANISLAV GROSS**: „Neříkám, že se nevrátím na nádraží. Když mám příležitost vlézt na lokomotivu, neodolám.“ **Copak na lokomotivu, na nádraží se dá i bydlet.**

> **KAREL KÜHNL**: „Nechtějte, abych reagoval na každého idiota.“ (Na adresu poslance ČSSD Petra Šuláka, který jej nařkl z napojení na tajné služby.) **Za to jsou přece placeni psychiatři.**

> **MIROSLAV GREBENÍČEK**: „Jsme jako vrba – čím víc nás řežou, tím více košatíme.“ **Jsou to zkrátka organizovaní masochisté, řezání jim dělá dobře. Někteří košatí, jiní dosahují rovnou orgasmu.**

</section>

<section>

> **PŘEMYSL SOBOTKA, místopředseda Senátu**: „My jsme tam limitováni věkem čtyřicet a víc – a to už ty ženský tak trochu doznívaj.“ (Na otázku, která senátorka se mu nejvíce líbí.) **„Miss Senát“ zkrátka nemá šanci.**

> **PAVEL RYCHETSKÝ**: „Opoziční smlouvou se sociální demokracie do značné míry obětovala. Udělala to pro ČR a pro českého občana.“ **Krajní sebeobětování by bylo, kdyby sociální demokracie kolektivně vstoupila do ODS.**

> **MILOŠ ZEMAN**: „Češi milují svou zemi, jsou národem majitelů chat. Za žádnou cenu by je neopustili.“ **Jde o to, jestli milují také ten prostor mezi chatami.**

Počasí se láme  
ještě že to známe  
Známe z různých známek  
taky jeden zámek  
nedaleko Jičína  
Někdo z okna křičí na mě  
že je ještě soukromý  
Ten je ale pitomý

</section>

<section>

> **VÁCLAV KLAUS**: „O tom, že vždycky všechno by mohlo být lepší, není nejmenších pochyb.“ **Optimista bez hranic.**

> **JAN VIK**: „Jsme názoru, že do Cikánů investovala naše společnost už tolik, že zakoupení letenky (nikoliv zpáteční) pro cikánské občany ještě přežijeme.“ **Tu zpáteční už bychom nepřežili.**

> **MICHAL KRAUS**: „V politice je spousta slušných lidí, kteří umí včas odejít. Je ale stále více těch, kdo jako by to čidlo v sobě neměli, a to způsobuje špatný odraz na celou politiku.“ **Povinnou instalaci čidel do poslanců uhradí Všeobecná zdravotní pojišťovna.**

> **JOSEF LUX**: „Rozpočet musí mít aktivnější roli při oživení ekonomiky a neměl by být jen divákem toho, co se děje kolem.“ **Divákem… to je slabé slovo. Spíš čumilem!**

> **JAN BLÁHA**: „Kuchyň by mi nevadila, ale v ložnici – to už by mi asi vadilo.“ (Komentuje fotografování paparazziů.) **Tak jak to má chudák paparazzo poznat? Podle nábytku, nebo podle aktivit?**

> **F. R. ČECH**: „Temelína se nebojím. V mém věku už je to jedno. Věřím, že Černobyl se v ČR opakovat nebude. Přece jen nejsme Ukrajina, až na to, že se na ruské příšery montují americké čidla…“ **Opačný postup by byl ještě horší.**

</section>

<section>

Viz též monumentální dílo z katalogu

neveřejné vernisáže obrazů a artefaktů

Bedřicha Bobše:

</section>

<section>

> Klient IPB beseduje s osamělým „kukláčem“ _(živý obraz)._

</section>

<section>

> **MILOŠ ZEMAN**: „Seznámil jsem se s několika konkrétními příklady operací prováděných v IPB. Některým členům bankovního podvýboru Poslanecké sněmovny spadla brada údivem.“ **Zatím padají jen brady, možná budou padat i celé hlavy.**

> **IVAN LANGER**: „Přečtení zprávy ministra Pavla Mertlíka trvalo déle než prodání IPB nuceným správcem…“ **Určitě mnohem, mnohem déle než zásah speciálních jednotek v IPB.**

</section>

<section>

> **KAREL KÜHNL**: „Vydali jsme se cestou pročesání a vyčesání rozpočtu.“ **Konečně je ministrem kadeřník!**

> **VÁCLAV KLAUS**: „Že by mohla změna ekonomického systému od komunismu ke kapitalismu projít bezbolestně, to prostě není možné.“ **Takovou selanku by nám svět netoleroval.**

> **ROMAN ČEŠKA**: „Určitě tomu tak je, že majetková kriminalita klesá, ale ne u mne na chalupě.“ (Byl šestkrát vykraden.) Statistická anomálie.

> **JIŘÍ SKALICKÝ**: „Lidé si až pozdě uvědomovali, hernajs, já jsem taky v té povodňové komisi, a listovali lejstry ve chvíli, kdy jim voda stoupala od pasu ke krku.“ **Později se ukázalo, že to byli potápěči.**

Každá správná ambasáda  
má mít svého pana Sada  
Sada pana markýze  
Co je vždycky při míze

</section>

<section>

Všechny dámy z ambasády  
mají svého Sada rády  
pokud vášně „ujely“  
tak se konaj duely

</section>

<section>

> **MICHAEL ŽANTOVSKÝ**: „Pokud se týká akrobacie a pilotáže, poznám houby.“ **Proto ti taky ODA dala padáka.**

> **F. R. ČECH**: „Já si nedovedu představit, jak bych od vyšehradského tunelu k Národnímu divadlu jel jinak než krokem.“ (televizní diskuse k omezení rychlosti za volantem) **To už je lepší se tou padesátkou proběhnout po chodníku; tam se ještě neměří.**

> **F. R. ČECH**: „Je pro mne nepředstavitelná představa, že by pan ministr Lux něco překročil.“ (stejná diskuse) **To silniční radary mají větší fantazii.**

> **MILOŠ ZEMAN**: „Chtějí-li i nadále tančit na palubě Titaniku, všichni víme, jak to dopadne, neboť loď se potápí.“ **Aby se mohla včas „odrazit ode dna“, viď, Miloši!**

> **STANISLAV GROSS**: „Na Titanik se nenechám vtáhnout.“ (Reakce na větu Jany Marcové, že je ráda, že je s ní na jedné lodi…) **To se raději utopím svépomocí jako solitér.**

Já mám tátu v aparátu  
dvě maminy v Zamini  
Studuji na hlavu státu  
budu trčet nad nimi

</section>

<section>

> **MILOŠ ZEMAN**: „Za mnou je práce, za mnou je vzestup ekonomiky, a za vámi, pane Kühnle, není nic!“ **To za Štrougalem zůstal aspoň Temelín!**

> **Cyril Svoboda**: „Já se stahuji, protože nejsem schopen nést zodpovědnost za tým, který nepůsobí věrohodně.“ **Hlavně se nestáhnout i z kůže…**

> **Miroslav Kučera**, **poslanec ČSSD**: „MF DNES napsala, že jsem napsal stovky cenzorských posudků. Není to pravda, byly jich jen desítky.“ **Ne kvantita, ale kvalita, soudruzi!**

> **Ladislav Jakl**: „Čtyřkoalice vznikla z jediného důvodu, s cílem uspokojit ambice lidí dostat se k moci.“ **Pusťte je k moci, ať vám už dají konečně pokoj!!**

> **Antonín Baudyš**: „Ministerstvo obrany je dojná kráva pro KDU.“ **Jen aby nebyla taky šílená!**

> **VLASTIMIL TLUSTÝ**: „Vysadil bych celý parlament v Tasmánii a ti, co by se vrátili, by mohli vládnout.“ **S těmi padáky, co se neotvírají, by se z výsadku vrátilo jen minimum.**

</section>

<section>

> **JIŘÍ VLACH**: „Zeman potřísnil kostýmek i Vám a to nejen před autobusem.“ (k paní Bůžkové) **J****en aby nedopadl jako Bill Clinton.**

> **JAN RUML**: „Sociolog Petr Matějů by mohl být určitě dobrým ministrem – teď ale zrovna nevím čeho.“ **Což třeba rovnou ministrem sociologie?!**

> **Jaroslav Bašta**: „Organické materiály se většinou nezachovávají, takže asi těžko budou archeologové hledat za tisíc let v Lidovém domě Zemanův kufřík.“ **I těch pár koster bez „portfeje“ přijde jednou vhod.**

> **Karel Kühnl**: „Stydím se, že jsem politik.“ (na Václavském náměstí) **Stydět se za svou profesi? A zrovna na Václaváku? Tak to je vskutku světlá výjimka. To se nestává snad ani v Perlovce.**

> **Karel Kühnl**: „Věci se dělají, i když nejsou zákonem přímo přikázané.“ **U nás dokonce, i když jsou přímo zakázané.**

> **MIROSLAV MACEK**: „Chcete-li definitivně něco zahrát do ztracena, udělejte na to parlamentní komisi.“ **Při početním oslabení ve finále hokejového mistrovství se tato rada poněkud neosvědčuje. Rychlejší je vyhodit puk z vlastního obranného pásma.**

</section>

<section>

> **MIROSLAV MACEK**: „Pokud by mělo platit, že ve vládě by mělo být padesát procent žen, pak si kladu otázku, proč tato nedůslednost. Proč by tam neměl být patřičný díl blonďáků, modrookých, hluchých nebo kohokoliv.“ **A taky sněhuláků, kteří by vždy včas a decentně roztáli!**

> **Anna Geislerová**: „Asi já.“ (Na dotaz, kdo je největší lev salonů českého filmu.) Leda tak lvyně… Andulko!

> **BOHUMIL FIŠER**: „V Praze jsem se ubytoval v jedné vilce. Bydlíme v ní tři spolu s dalšími ministry panem Špidlou a panem Dostálem. Zvenku vypadá luxusně, ale není to žádný velký komfort. Jedna místnost na spaní, kuchyňka a jedna místnost s televizorem.“ **R****áno stojí frontu na společnou toaletu.**

Ženy berou poslance  
z plenty rovnou do tance  
Kalhoty jim nesmí plandat  
jinak nedostanou mandát

</section>

<section>

> **Kateřina Dostálová**: „Země, kde jsou ty červené domečky McDonald’s, spolu neválčí.“ (o výhodách globalizace) **Dobrý nápad. Ony vůbec země, kde jsou červené… lucerničky, střevíčky, punčošky, kabelky atd., si tu mužskou agresi odreagují na úplně jiném místě než na bojišti.**

> **VÁCLAV KLAUS**: „Považuji to za konec světa.“ (vznik odborové organizace v Poslanecké sněmovně) **Tak to bude asi teprve zemětřesení! Pravý konec světa nastane, až budou založeny odbory ve vládě. (Viz též vizionářské dílo Bedřicha Bobše: Ministři demonstrují za zvýšení svých platů, p****op-hop-trop ar****t.)**

> **MIROSLAV MACEK**: „Čekání na Putina nastává proto, aby nebyl Kocourkov.“ **Dnes Putin… zítra Ras-pu-tin.**

> **Marie Klausová**, matka předsedy Poslanecké sněmovny: „Rukama nic nevytvoří. On ještě tak zbourat stodolu nebo tak něco.“ **Něco… něco jako federální „dvojdomček“.**

> **MIROSLAV GREBENÍČEK**: „My chceme, aby u nás Masarykův odkaz dostal široký prostor.“ **Odkaz, to jo. Ale tatíčkovy pomníky by zase rozmlátili.**

</section>

<section>

Zeptal jsem se kardinála  
komu patří katedrála  
Nepatří mně ani tobě  
ta patří jen sama sobě

</section>

<section>

Povídala že mu hrála  
kontroverzní katedrála  
Bývala svatého Víta  
a teď v restituci lítá

</section>

<section>

neboť patří sama sobě  
jak ví už i malé robě  
Legendární katedrála

</section>

<section>

> **VÁCLAV KLAUS**: „KDU není již strana lidová, ale křesťansko­demokratická. Přál bych si, aby se nestala stranou křesťansko­socialistickou.“ **Pán Bůh to nedopustí…!**

> **BOHUMIL FIŠER**: „Žádný špatný příklad to není, protože lidé si z politiků až tak moc příklad neberou.“ (Že Zeman kouří.) **I kdyby si brali… tak by na to neměli!**

> **MIROSLAV GREBENÍČEK**: „Nepůjdeme cestou sebemrskačství, protože nechť se mrskají ti, kteří něco zaviní.“ **Očista strany od masochistů. (Ale jen vlídně a přesvědčováním! Vy­mrskání masochistů ze strany k ničemu nevede. Přijdou si znovu pro nášup… notorici!)**

Z katalogu neveřejné vernisáže  
obrazů a artefaktů Bedřicha Bobše:

</section>

<section>

Miloš Zeman objímá kvetoucí strom

</section>

<section>

Stromy objímají Miloše Zemana

</section>

<section>

Skupina osamělých myslivců obviňuje premiéra ze sexuálního obtěžování stromů

</section>

<section>

> **František Hezoučký****, ředitel Temelína**: „Tam ještě pravda a láska nezvítězila nad lží a nenávistí.“ (k protestům Rakouska) **Ještě štěstí, že se pan ředitel nejmenuje „Ošklivoučký“.**

> **MILOŠ ZEMAN**: „Paní předsedkyně podobně jako reaktor obstála v zátěžové, ba přímo v tlakově zkoušce.“ (Poděkování Daně Drábové, šéfce Úřadu pro jadernou bezpečnost.) **Osvědčila by se i jako papiňák.**

Třesu třesu bez  
Ozvi se mi ČEZ  
Ozvi se mi Temelín  
S energií nešmelím

</section>

<section>

Ministerský pozdrav:  
Buď práci ČEZ!

</section>

<section>

Nejnovější přírůstky z katalogu neveřejné

vernisáže obrazů a artefaktů Bedřicha B.

</section>

<section>

Zátiší se starým počítačem a repasovanou erosenkou _(kresba perem)_

Ministři demonstrují za zvýšení svých platů _(pop hop trop art)_

Vítězný návrh jezdecké sochy Miloše Jakeše pro dolní část Václavského náměstí _(ukradeno)_

Poslanci demonstrují za snížení svých platů _(aprílový happening)_

_Trpaslíci_ drancují masážní salon

Lenin leze na Rysy

Rys leze na Lenina

Divoká restituce Sněhurky _(velký detail)_

Tripartita rozmlouvá opicím v ZOO jejich stávkovou pohotovost

Bill Clinton beseduje se Saddámem Husajnem o Monice Lewinské _(orientální muchláž)_

Odchod erosenek průchodem do důchodu _(velké plátno)_

Vytunelování mateřské školy opilým buldozerem

</section>

<section>

> **LUCIE BÍLÁ**: „Kapitalismus je jiné slovo pro tržní hospodářství. Demokracie bez tržního hospodářstbví už tady jednou byla a jmenovala se socialistická demokracie. A ta se jak známo liší od demokracie bez přívlastků tak jako elektrické křeslo od křesla normálního.“**… I David Cooperfield by mohl závidět…**

> **JOSEF LUX**: „Zdálo se mi šílený, že bych jako předseda strany slíbil za úvěr půl republiky.“ **Když už, tak rovnou celou.**

> **LUCIE BÍLÁ**: „Václav Klaus si vždycky uměl uhlídat své nepřátele, ale vůči těm, které pokládal za přátele, měl zbytečně bezvýhradnou důvěru.“ **Měl by se ještě hodně učit od báťušky Stalina!**

</section>

<section>

> **Miroslav Štěpán**: „Kdybychom to věděli, tak bychom to už nějak připravovali.“ (Na otázku, kdy přijde nový únor 1948.) **Až se Kléma znovu převtělí. Bez něho to jaksi vázne…**

> **Vladimír Dlouhý**: „Mohl bych si dát malíček do pravého koutku úst a stydět se tady před vámi. To by tu ale se mnou muselo sedět dalších osm lidí a všichni by museli mít malíček v pravém koutku úst.“ **Až by napočítal raz dva tři… tak by si ho ukousli.**

> **Vladimír Železný**: „My nepropagujeme požívání alkoholu, ale jen alkohol jako takový.“ **A vůbec, kdo vám říká, že ho máte pít, můžete si s ním třeba opláchnout podvozek…**

</section>

<section>

> **Česká televize**: „K obvyklému programu se vrátíme až po jeho skončení.“ (závěr nejsledovanějšího titulku v historii ČT) **Rychlý recept na to, jak z „obvyklého“ programu udělat „neobvyklý“, tj. takový, který začne, až skončí.**

> **MILOŠ ZEMAN**: „Pana Komerse, který je mluvčím těchto tzv. vzbouřených redaktorů, pokládám za maoistického hysterika.“ **Mao by se divil, jak ho Zeman rychle zkomersionalizoval.**

> **Helena Rögnerová**: „Bylo to o změně k něčemu lepšímu, ale určitě to nebylo tak, že bych o tom byla nějak přesvědčená.“ (Vysvětlení, proč vstoupila do KSČ.) **Optimistka vždy a všude, třeba i v pekle… (aspoň teplo že tu máte)!**

> **VÁCLAV KLAUS**: „Splést dohromady trpaslíky, reklamy, porno, dálnice, špatnou výslovnost, neznalost interpunkce, krev v televizi a supermarkety, to svědčí o naprostém nepochopení spontánnosti vývoje lidské společnosti.“ (v reakci na projev prezidenta) **To propojení je opravdu těžké, ale pokusíme se. Třeba takto: „Reklamní pornotrpaslík se špatnou výslovností a s naprostou neznalostí interpunkce hledá uplatnění v supermarketu. Zn.: Krev v televizi.“**

</section>

<section>

> **MIROSLAV MACEK**: „Stále platí, nejsou-li návštěvníci bordelu spokojeni, nemá se jen hýbat s postelemi, ale vyhodit sexuální pracovnice.“ (reakce na problémy na Ministerstvu obrany) **A tak, milé děti, vznikla É pětapadesátka!**

> **RICHARD FALBR**: „Je to smutné, že 11 let po revoluci nejsme schopni zorganizovat masové májové oslavy.“ **Obnovte Lidové milice a ony už vám tam ty masy naženou…**

> **RICHARD FALBR**: „Asi se toho snu masově organizovaného 1. máje nedožiji, ale líbilo by se mi to moc.“ **Dívat se z tribuny na bujná těla žižkovských žen předvádějících „živé obrazy“… tomu se málokterá rozkoš vyrovná.**

</section>

<section>

> **Marek Benda**: „KSČM se musí omlouvat každému člověku v této zemi ještě sto let za těch 40 let hrůzovlády.“ **Mají o náplň postaráno.**

> **Enrico Berlusconi**: „Evropská unie je Sovětský svaz Západu.“ **A proto: S EU na věčné časy, a nikdy jinak!**

> **MILOŠ ZEMAN**: „Píše se o různých grossovcích či zemanovcích. Po sjezdu jsme všichni špidlovci.“ **Převedl je na společného jmenovatele.**

> **Jindřich Vodička**: „Bydlím-li v baráku, kde budu sám – nazvu-li to ošklivě – bílý nebo gádžo a zbytek budou romské rodiny, tak se asi zblázním.“. **Poměrně jednoduchý recept, jak dostat exministra do blázince.**

> **Igor Němec**: „U nás se stává celonárodním sportem, co všechno někdo podstrčí Miloši Zemanovi.“ **Když on nedokáže odmítnout!**

> **KAREL KÜHNL**: „Jednáme o rozpočtu, nikoliv o vizích.“ **Jen občas o televizích!**

> **Viktorie Hradská**: „Nějaké ty lichotky bych celkem vyžadovala… Samozřejmě bych si nepřála, aby mne někdo osahával.“ **To už by bylo to sexuální harašení!**

</section>

<section>

> **Starosta města, kde vypnuli večerní osvětlení**: „Já nevím, když někdo chce krást, proč bychom mu k tomu ještě svítili.“ **Ať si zlámou hnáty sami, když na to policie nemá zákonné pravomoci.**

> **Cyril Svoboda**: „Čtyřkoalice je středový proud a je možná spolupráce s ČSSD i s ODS. To není negace, to je přednost.“ **Zlatá střední cesta… do Strakovky!**

> **Zuzka Roibrová**: „Posbírat během několikaminutového intervalu podpisy dvaceti poslanců je neobyčejně náročné.“ (Na vysvětlenou, proč předložila předsedovi Poslanecké sněmovny podvrh – místo podpisů rezoluce prezenční listinu klubu KSČM s přelepenou hlavičkou.) **A což takové stovky podpisů pod Antichartu. To byl teprve výkon! (Ať se učí Zuzka zkušenostem z Ruska!)**

> **Starosta Karviné**: „Nebudou-li starostové znovu zvoleni, měli by dostat rentu ve výši dvojnásobku minimální mzdy, neboť nezvolení starostové mohou mít problémy se sháněním zaměstnání.“ **Kdyby měli jít na podporu, to by se v předvolební kampani jinak snažili, hošánkové!**

</section>

<section>

> **Petr Nečas**: „Armáda se musí zbavit zvyku, že razítko ‚tajné‘ dává málem i na toaletní papír, což vede k tomu, že se s tajnými dokumenty také zachází jako s toaletním papírem.“ **Při polním tažení a zejména pak v bitvě někdy ani jiná možnost nezbývá.**

> **Michal Lobkowicz**: „Stříhání metru je můj každodenní rituál, dělám to s velkým gustem a musím se přiznat, že ten den, kdy byly ukradeny vojenské kontrarozvědce tajné dokumenty, jsem jej stříhal s velkou chutí.“ (Míněn metr za jeho ministrování.) **I ministr obrany je jenom člověk… a těší se do civilu.**

Běží zajíc z Rakous  
požádat k nám o azyl

Někoho tam zakous’  
a nerad by narazil

</section>

<section>

> **Alois Prokop****, ekolog**: „Díky tomu, že do Boletic nemůže nikdo jiný než vojáci, zde žijí vzácné druhy motýlů. V korytech a kráterech po tancích se usadily chráněné žáby a u střelnice se zahnízdil dokonce tetřívek.“ **Voják – rodný bratr ekologa! Jen aby se nám tam nepřemnožili civilové!!!**

> **Miroslav Grégr**: „Můj největší hřích spočívá v tom, že jsem se narodil do historicky složitého období.“ **Jaké období k narození by si asi pan ministr vybral? S Temelínem by to neměl nikdy lehké, ani za neandertálců.**

> **MILOŠ ZEMAN**: „Mezi lidi zaměstnané ve stavebnictví nelze započítávat medvědy. To jsou dvě zcela různé položky.“ (Ke sporu s Václavem Klausem o výklad ekonomických ukazatelů v zimních měsících.) **Brum brum brum… diskriminace medvědů pokračuje!**

</section>

<section>

> **JOSEF LUX**: „Usilovali jsme o to, aby bylo možné vytvořit velkou koalici ČSSD, US a křesťanských demokratů. Skutečně jsme velmi usilovně pracovali na tom, aby bylo možné utvořit většinovou vládu. Velmi jsme přispěli k tomu, aby Miloš Zeman učinil vstřícné kroky k US. My jsme mohli být v té vládě. US si musí tou svou pubertou projít, buď tu pubertu nezvládne a spočine zase v lůně ODS, nebo… Klaus bude muset udílet slovo všem brebtavým, kteří na konci věty zapomínají, co bylo na začátku.“ **A vznikne nová strana brebtavých…**

Každá správná opozice  
Sází rovnou na opice  
A na jejich polidštění  
Volič byl… A už tu není

</section>

<section>

> **JAN FENCL**: „Dovolte mi, abych vám sdělil, kam to šlo. Šlo to daleko a po vodě a šlo to daleko a po železnici.“ (hovězí maso) **A mělo to čtyři nožičky a dělalo to búúú búúú búúú…**

> **Ladislav Jakl**: „Překvapuje mne, že média věnují tak velkou pozornost debatě o bezvýznamném orgánu.“ (o stínové vládě čtyřkoalice) „Handrkujeme se o medvědovi, který ještě běhá po lese.“ **Chudák medvěd, běhá si a běhá a neví, že je orgán.**

> **VÁCLAV KLAUS**: „Jestli je sociální demokracie marxisticko-leninskou stranou svého typu, pak Zeman je marxista a Špidla je leninista.“ **Na Engelse zapomněli, a přitom to všechno financoval ze své továrnické „nadhodnoty“.**

> **MICHAL KRAUS**: „Jak znám Miloše Zemana, tak by odešel z politiky, kdyby ho to nudilo. Je to člověk, který nelpí na svých funkcích.“ **Politika se mu stala dobrovolnou zájmovou činností. Zkrátka hobby.**

</section>

<section>

> **MILOŠ ZEMAN**: „Naše země je tak malá, že pilot sotva vzlétne, natož aby při té rychlosti zatáčel.“ **Ještě by se mu mohlo udělat nevolno…**

> **Miroslav Výborný**: „O tomto obchodu musela rozhodnout vláda. Přece jsme si ho neušmudlali jen na Ministerstvu obrany.“ **Alespoň víme, kde pracuje náš oblíbený trpaslík Šmudla.**

> **Frankl** **(náměstek ministra financí)**: „Když prodáme celý areál Ministerstva financí, uhradíme tím sice tak zhruba povodňové škody, nebudeme mít ale kde sestavovat rozpočet na rok 1999.“ **A což zkusit kavárnu Slavia?**

> **Jindřich Vodička**: „Jde-li o sociální doktrínu, kterou psali lidovci, tak tu psali lidé na mém ministerstvu pro lidovce… Poskytl jsem jim několik odborníků, aby to nebyly úplné nesmysly.“ **Komu není shůry dáno, u Vodičky nekoupí.**

> **Čestmír Hofhanzl**: „Sládek je nebezpečnější pro naši zemi než asociálové všech barev.“ **Zkrátka ještě chyběl jeden modrooký běloch.**

</section>
